---
section: Murugan
nav_order: 15
title: Bhakthargalae Bhakthargalae
topics: Murugan, Padal, Tamil, Lyrics, Song, Bhakthargalae, Bhakthargalae, Ellorum, Vaangu, பக்தர்களே, பக்தர்களே, எல்லோரும், வாங்க
---

பக்தர்களே பக்தர்களே எல்லோரும் வாங்க \
பழனிமலை யாத்திரைக்கு போகோனும் வாங்க

சத்திமகன் அருளைப்பெற நடைய போடுங்க \
சாமி தரும் விபூதிய வாங்கி பூசுங்கோ

பக்தர்களே பக்தர்களே எல்லோரும் வாங்க \
பழனிமலை யாத்திரைக்கு போகோனும் வாங்க

அரோகரா அரோகரா பாட்டு பாடுங்க \
அழகர்மலை சாமியிடம் குறைய சொல்லுங்க

வரவிருக்கும் தொல்லையெல்லாம் மறைஞ்சு போகுங்க \
வள்ளிநாதன் பெயரை சொல்லி துள்ளி ஓடுங்க

பக்தர்களே பக்தர்களே எல்லோரும் வாங்க \
பழனிமலை யாத்திரைக்கு போகோனும் வாங்க

குன்னக்குடி குன்றத்திலே கூட்டம் கூடுது \
கூட்டமெல்லாம் காவடிக்கு பாட்டு பாடுது

வண்ணமயில் வாகனனை மனசு நினைக்குது \
வையாபுரி கண்டதுமே வருத்தம் போகுது

பக்தர்களே பக்தர்களே எல்லோரும் வாங்க \
பழனிமலை யாத்திரைக்கு போகோனும் வாங்க

சண்முகனின் புகழை எண்ணி பாட்டு சொல்லுங்க \
சமுத்திரபட்டி வந்ததுமே கேட்டை வெல்லுங்க

எண்ணி வந்த இடைச்சி மடம் அருகில்தானுங்க \
ஈசன் புகழ் மனதில் எண்ணி உறுதி நில்லுங்க!

பக்தர்களே பக்தர்களே எல்லோரும் வாங்க \
பழனிமலை யாத்திரைக்கு போகோனும் வாங்க


`வெற்றிவேல் முருகனுக்கு... அரோஹரா!!`