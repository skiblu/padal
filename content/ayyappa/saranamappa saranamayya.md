---
section: Ayyappa
nav_order: 39
title: Saranamappa Saranamayya
topics: Ayyappa, Tamil, Song, Lyrics, Devotional, Saranamappa Saranamayya, சரணமப்பா, சரணமய்யா, அய்யப்பன், பாடல், பாடல்கள், தமிழ், பக்தி
---

`சரணமப்பா சரணமய்யா ஸ்வாமியே`\
`இங்கே வரணுமப்பா வரணுமைய்யா சாமியே..`(Chorus)

நெற்றியிலே நீரணிந்து நீல ஆடை தாங்கயே\
சுற்றிவந்து ஐயன் பதம் தேடினேன் அந்த\
சபரிமலை தன்னை நோக்கி ஓடினேன்.\
(`சரணமப்பா..`)

பவக்கடலை கடந்து சென்று பரமனடி சேர்ந்திடவே\
தவக்கலமாம் துளசி மாலை தாங்கினேன் – இந்த\
தாரணியில் உன் புகழைப் பாடினேன்.\
(`சரணமப்பா..`)


ஸ்வாமி திந்தக்கத்தோம் ஐயப்பா திந்தக்கத்தோம்\
ஐயப்பா திந்தக்கத்தோம் ஸ்வாமி திந்தக்கத்தோம்\
சரமெடுத்து தீர்த்தமாடி வேட்டையாடி கூட்டம் கூடி\
பேட்டையிலே துள்ளிவந்தேன் ஸ்வாமியே – அது\
பேரானந்தம் பேரானந்தம் ஸ்வாமியே…\
(`சரணமப்பா..`)

இருமுடியும் தாங்கிக் கொண்டு பெருவழியில் நடக்கையிலே\
கரிமலையில் கதறுகிறேன் ஐயனே\
காத்தருள வேண்டுகிறேன் மெய்யனே\
(`சரணமப்பா..`)

பாவனமாய் பம்பா தன்னில் பாலகனே உன்னைக் கண்டு\
பாட்டுப் பாட பாவ வினை போகுதே\
பக்தியோடு கை உனையே கூப்புதே\
(`சரணமப்பா..`)

ஆறு வாரம் நோன்பிருந்து ஆறு மூன்று படியேறி\
ஆரவாரம் கூட்டத்துக்கு நடுவிலே\
ஆனந்தமாய் தரிசனமும் காண்பேனே\
(`சரணமப்பா..`)


`சுவாமியே... சரணம் ஐயப்பா!`